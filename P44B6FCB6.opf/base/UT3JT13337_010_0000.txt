བརྒྱ་བཞི་བསྡུས་པ་བཏང་བར་འདོད་ན། ཟངས་ཀྱི་སྡེར་མ་གཅིག་གི་ནང་དུ། དབུས་སུ་སཱཙྪ་ལྔ། ཤར་དུ་མདའ་དར་ལྔ། ལྷོར་མར་མེ་ལྔ། ནུབ་ཏུ་ཞལ་ཟས་ལྔ། བྱང་དུ་ཕོ་གླུད་མོ་གླུད་བཤམས། དར་སྣ་གོས་སྣ་མི་ཁའི་རྫས་རྣམས་འདུས་ཕྱེ་བསུར་བཅས་བཤམས་ལ་ཆུ་གཙང་གིས་བྲན་ལ་འདི་སྐད་དོ། རྃ་ཡྃ་ཁྃ། ཨོཾ་བཛྲ་ཡཀྵ་ཧཱུྃ། ཨོཾ་སྭ་བྷཱ་ཝས་སྦྱངས། ཨོཾ་སམྦྷ་ར་ལན་གསུམ། འདོད་པའི་ཡོན་ཏན་ལྔ་དང་ལྡན་པར་གྱུར། ཨོཾ་ཨཱཿཧཱུྃ། ལན་གསུམ། བདེ་གཤེགས་བཞིའི་མཚན་བརྗོད། ལན་གསུམ། ཨོཾ་སརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷ་ར་སམྦྷ་ར་ཧཱུྃ། ལན་གསུམ། བཅོམ་ལྡན་རིན་ཆེན་མང་དང་གཟུགས་མཛེས་དང༌། །འབྱམས་ཀླས་འཇིགས་ཀུན་བྲལ་ལ་ཕྱག་འཚལ་ལོ། །བགེགས་ཆེན་བཞི་དང་སྟོང་ཕྲག་བརྒྱད་ཅུ་ཡིས། །ལན་ཆགས་བུ་ལོན་ཤ་འཁོན་ཐམས་ཅད་ལ། །སོ་སོའི་ཡིད་ལ་གང་འདོད་སྟེར་བར་འགྱུར། །མཆོད་སྦྱིན་གླུད་གཏོར་རྒྱ་ཆེན་པོ་འདི་བསྔོ་ཞིང་སྦྱིན་པའི་གནས་སུ་གྱུར་པ་ནི། བདག་དང་བསྲུང་བྱ་ལ་གནོད་ཅིང་འཚེ་བར་བྱེད་པའི་ལྷའི་བདུད། ཉོན་མོངས་པའི་བདུད། ཕུང་པོའི་བདུད། འཆི་བདག་གི་བདུད་ཀྱི་རིགས་སུ་གྱུར་པ་རྣམས་ཞི་ཞིང་སྒྱུར་དུ་གསོལ། མོ་རྩིས་རྨི་ལམ་ངན་པ་ཐམས་ཅད་ཟློག་ཅིག །གྲངས་བསགས་ནི། སྐབས་དང་བསྟུན་ནས་གསོག །ཧཱུྃ། དཀོན་མཆོག་གསུམ་ལ་ཕྱག་འཚལ་ལོ། །བདུད་བཞི་བདུད་ཀྱི་སྡེར་སོགས་པའི། །སྣང་སྲིད་ལྷ་སྲིན་བགེགས་ཀྱི་ཚོགས། །ལན་ཆགས་བདག་པོ་ཐམས་ཅད་ལ། །སཱཙྪ་བརྒྱ་དང་མར་མེ་བརྒྱ། །ཞལ་ཟས་བརྒྱ་དང་ངར་གླུད་བརྒྱ། །མདོ་ཚར་བརྒྱ་དང་ཆུ་གཏོར་བརྒྱ། །ལྷ་སྲིན་སྡེ་བརྒྱད་ཕྱག་ཏུ་འབུལ། །སྐྱེས་པ་ཟ་མ་བྱིས་པ་དང༌། །ནོར་དང་ཕྱུགས་ཀྱི་གླུད་དུ་འབུལ། །སྡེ་བརྒྱད་ཞལ་ཁ་ད་སྒྱུར་ཅིག །ཆག་ཆེ་ཉམ་ང་འདི་ཡིས་ཟློག །ཨོཾ་ཨ་པ་ར་ཙ་ཏྲི་ཨ་ཡ་མ་དུ་རུ་ཙ་ཤ་ན་དུ་ཏྲི་སརྦ་ཨ་པ་ན་ཡེ་སྭཱ་ཧཱ། བརྒྱ་བཞི་འདི་མཁས་གྲུབ་རཱ་ག་ཨ་སྱས་མཛད་པའོ།། །།