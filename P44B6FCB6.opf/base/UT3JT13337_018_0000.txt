ཀྱཻ། ཉོན་ཅིག་བླ་ཁྱེར་སྲོག་བདག་རྣམས། །གླུད་མདོས་དམ་པ་འདི་བཞེས་ལ། །སྦྱིན་པའི་བདག་པོ་འདི་ཉིད་ཀྱི། །བླ་སྲོག་བརྐུས་པ་ཚུར་སྤྲོད་ལ། །ཕྱིན་ཆད་མི་གནོད་དམ་བཅས་ནས། །རང་རང་སོ་སོའི་གནས་སུ་གཤེགས། །གལ་ཏེ་མི་ཉན་འཚེ་བྱེད་ན། །ཡི་དམ་ཁྲོས་པའི་ཏིང་འཛིན་གྱིས། །ཁྲོ་ཚོགས་མཚོན་ཆ་མེ་དཔུང་འཕྲོས། །རྡུལ་དུ་བརླག་པར་གདོན་མི་ཟ། །དེ་བས་མ་རུངས་གདུག་པའི་ཚོགས། །ད་ལྟ་ཉིད་དུ་ཕྱིར་དེངས་ཤིག །ཨོཾ་སུམྦྷ་ནི་སོགས་བརྗོད། ཅེས་ཁྱེར་ལ་ལོ་བདུད་ཡས་ལམ་གང་བདེར་སྦྲ་ཁྱིམ་མི་མཐོང་བར་བསྐྱལ་ལོ།།