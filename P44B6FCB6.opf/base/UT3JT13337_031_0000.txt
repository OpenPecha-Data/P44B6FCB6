༄༅། བྱིས་པའི་གདོན་ཆེན་བཅོ་ལྔའི་མདོས་བཞུགས་སོ། །

སློབ་དཔོན་ཏིང་འཛིན་བཟང་པོས་མཛད་པའི་གདོན་ཆེན་བཅོ་ལྔའི་མདོས་འདི་བྱིས་པ་གདོན་གྱིས་ཉེན་པ་ལ་འདི་བྱའོ། །འདི་ལ་དོན་གསུམ་སྟེ། རི་རབ་ས་ལ་བསྟེན་པ་དང༌། མིའི་གླུད་ལ་བསྟེན་པ་དང༌། ལྡེར་ཆ་ལ་བསྟེན་པ་དང་གསུམ་ལས། དང་པོ་ནི་ཁམས་ས་ལ་རིན་པོ་ཆེ་བརྡར་ལ་བཏབ། རི་རབ་བང་རིམ་བཞི་པ་བྱ། དེའི་སྟེང་དུ་རིན་པོ་ཆེའི་གཟུགས་བྱའོ། །ཕྱོགས་བཞིར་མཁར་བཞི། ཟུར་བཞིར་འཕན་བཞི། སྟེང་དུ་འཕན་སྣ་ལྔའི་ནམ་མཁའ་དང་གདུགས་དབུགས་དང་འཕན་བཅོ་ལྔ། བུ་ལ་མདའ་ཁྲ་བཅོ་ལྔ། བུ་མོ་ལ་འཕང་བཅོ་ལྔ། རྒྱན་བཅོ་ལྔ་བྱའོ། །དེ་ནས་བ་གླང༌། རི་དྭགས། ཁྱིའུ། ཝ། བྱ་རོག །བུད་མེད། རྟ། རྡོ་རྗེ། ཁྱི། ཕག །བྱི་བ། བྱ་གག །འུག་པ། ཕ་ཝང༌། མ་མོ་མིའི་གཟུགས། དེ་རྣམས་གསུམ་གསུམ་བྱའོ། །འབྲིང་འབྲིས་གཉིས། ཐ་མ་རེ་རེ་བྱའོ། །རི་རབ་ལ་གཟུགས་སོ། །དེའི་མཐའ་མར་གླུད་ཀྱིས་བསྐོར། དེ་ལ་བྱིན་རླབས་བྱའོ། གཉིས་པ་མིའི་གླུད་ལ་རི་རབ་ཀྱི་དང་པོ་བྱའོ། གསུམ་པ་ལྡེར་ཆ་ལ་བསྟེན་པ་ནི། གཟུགས་བཅོ་ལྔ་པོ་སྡེ་གཅིག་ཏུ་བཀོད་ལ་བྱའོ། །གླུད་རྒྱས་པར་བཤམས་ཤིང་ཡས་མི་དགོས་སོ། །དེ་ནས་ཡི་དམ་ལྷར་བསྐྱེད་ལ་འདི་སྐད་ཅེས་བྱའོ། ཧཱུྃ། ང་ནི་དཔལ་ལྡན་རྡོ་རྗེ་འཆང༌། །ང་ནི་དུས་ཀྱི་མཐའ་འཛིན་ཡིན། །ང་ནི་རིགས་ཀྱི་རྒྱལ་པོ་ཡིན། །ང་ནི་ལེགས་ཉེས་སྟངས་འཛིན་ཡིན། །བྱིས་པའི་གདོན་ཆེན་བཅོ་ལྔ་པོ། །དྲི་ཟའི་རྒྱལ་པོ་ཙནྡན་ཞེས། །བཀའ་ཡི་ཕོ་ཉ་ཁྱོད་སོང་ལ། །བྱིས་པའི་གདོན་ཆེན་བཅོ་ལྔ་པོ། །སྐད་ཅིག་ཡུད་ཀྱིས་ཁུག་ལ་ཤོག །ཛཿཧཱུྃ་བྃ་ཧོཿ གདོན་ཆེན་བཅོ་ལྔ་པོ་ཤ་ཡ་ཛཿཛཿ ཞེས་བརྗོད་པས་བཞུགས་པར་བསམ་མོ། ཧཱུྃ། བྱིས་པའི་གདོན་ཆེན་བཅོ་ལྔ་པོ། །འཇམ་པ་པོ་ནི་རི་དྭགས་རྒྱལ། །སྐེམ་བྱེད་རྗེད་བྱེད་ཁུ་ཚུར་ཅན། །མ་མོ་དང་ནི་ཛ་མི་ཀ །འདོད་པ་ཅན་དང་ནམ་གྲུ་དང༌། །སྲུལ་པོ་དང་ནི་མ་འགག་བྱེད། །ཉ་དང་བྱ་ཡི་ལག་ཅན་དང༌། །བཞིན་བཞིན་རྒྱས་དང་མིག་འཆང་བ། །ས་ཡི་སྟེང་དུ་འགྱུ་བྱེད་ཅིང༌། །བྱིས་པ་རྣམས་ལ་ཕན་པ་དང༌། །སོ་སོར་མཐུན་པའི་རྫས་གཏོར་འབུལ། །བྱིས་པ་འདི་ལ་མ་གནོད་ཅིག

།ཁྱེད་རྣམས་སོ་སོའི་མཚན་ཉིད་ཀྱིས། །འཇམ་པ་པོ་ནི་བ་གླང་གཟུགས། །ཁྱོད་ཀྱིས་བྱིས་པ་མིག་འཁྲུལ་བྱེད། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །རི་དྭགས་རྒྱལ་པོ་རི་དྭགས་འདྲ། །བྱིས་པ་ལྐུག་དང་སྐྱུག་པར་བྱེད། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །སྐེམ་བྱེད་བྱིས་པ་གཞོན་ནུའི་གཟུགས། །བྱིས་པ་མཆིན་པ་དར་བར་བྱེད། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །བརྗེད་བྱེད་ཝ་ཡི་གཟུགས་ཡིན་ཏེ། །བྱིས་པ་འབོད་ཅིང་བྲང་འབྱིན་བྱེད། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །ཁུ་ཚུར་ཅན་ནི་བྱ་རོག་གཟུགས། །ཁུ་ཚུར་འཆང་ཞིང་བྱེད་ཅིང་ན། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །མ་མོ་བུད་མེད་གཟུགས་ཀྱིས་སོ། །བྱིས་པ་རྒོད་ཅིང་བྲང་འབྱིན་བྱེད། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །ཛ་མི་ཀ་ནི་རྟ་ཡི་གཟུགས། །བྱིས་པ་ནུ་མ་འཐུང་མི་སྟེར། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག

།འདོད་པ་ཅན་ནི་རྡོ་རྗེའི་གཟུགས། །བྱིས་པ་གཉིད་ལོག་ངུ་བར་བྱེད། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །ནམ་གྲུ་ཁྱི་ཡི་གཟུགས་ཀྱིས་སུ། །བྱིས་པ་ལྕེ་ལ་སོས་འཆར་འཇུག །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །སྲུལ་པོ་ཕག་གི་གཟུགས་ཀྱིས་སུ། །ཀུ་ཅོ་འདོན་ཅིང་སྒྲ་ཡང་སྒྲོག །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །མ་འགགས་བྱེད་པ་བྱི་བའི་གཟུགས། །བྱིས་པ་སྣ་ཚོགས་ན་བར་བྱེད། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །བྱ་ཡི་ལག་ཅན་ཤང་ཤང་གཟུགས། །བྱིས་པ་སྣལ་བའི་དྲི་འབྱིན་བྱེད། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །གཉའ་ལག་ཅན་ནི་བྱ་གག་གཟུགས། །བྱིས་པ་འགུལ་པ་འགག་པར་བྱེད། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །བཞིན་རྒྱལ་འུག་པའི་གཟུགས་ཀྱིས་སོ། །བྱིས་པ་རིམ་གྱིས་འདེབས་པར་བྱེད། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག

།མིག་འཆང་བ་ནི་ཕ་ཝང་གཟུགས། །བྱིས་པ་སྐྱིགས་བུ་འདེབས་པར་བྱེད། །འཁོར་དང་བཅས་པ་ཐམས་ཅད་ལ། །མཐུན་པའི་དམ་རྫས་ཡས་འབུལ་གྱིས། །མཆོད་སྦྱིན་གླུད་གཏོར་འདི་བཞེས་ལ། །བྱིས་པ་ནད་དང་གནོད་པ་ཕྲོལ། །བདེ་བར་གཤེགས་པའི་བཀའ་མ་གཅོག །ཅེས་འདི་སྐད་བགྱིའོ། །དེ་ནས་བདེན་པའི་སྟོབས་བརྗོད་དོ། །ཡས་རྟགས་རྣམས་ཕྱོགས་ངན་སར་བསྐྱལ་ལོ། །མྱང་ཏིང་འཛིན་བཟང་པོས་མཛད་པའི་གདོན་ཆེན་བཅོ་ལྔའི་མདོས་ཟབ་མོ་བྱིས་པ་ལོ་བཅུ་གསུམ་ཚུན་ཆད་ལ་ཕན་ནོ།། །། 